╔═╗ ╔╗╔═══╗╔════╗     ╔═══╗╔═══╗╔═══╗╔════╗╔═══╗╔═══╗╔═══╗╔╗
║║╚╗║║║╔══╝║╔╗╔╗║     ║╔═╗║║╔═╗║║╔═╗║║╔╗╔╗║║╔═╗║║╔═╗║║╔═╗║║║
║╔╗╚╝║║╚══╗╚╝║║╚╝     ║╚═╝║║╚═╝║║║ ║║╚╝║║╚╝║║ ║║║║ ╚╝║║ ║║║║
║║╚╗║║║╔══╝  ║║       ║╔══╝║╔╗╔╝║║ ║║  ║║  ║║ ║║║║ ╔╗║║ ║║║║ ╔╗
║║ ║║║║╚══╗  ║║       ║║   ║║║╚╗║╚═╝║  ║║  ║╚═╝║║╚═╝║║╚═╝║║╚═╝║
╚╝ ╚═╝╚═══╝  ╚╝       ╚╝   ╚╝╚═╝╚═══╝  ╚╝  ╚═══╝╚═══╝╚═══╝╚═══╝

PROTOKÓŁ KOMUNIKACYJNY NET
	Autorstwa:
		Marcin Borysiewicz
		Piotr Zieliński

Spis treści:
	1. Wprowadzenie do protokołu Net
	2. Budowa komunikatu NetPacket
	3. Operacje protokołu Net
	4. Przykłady komunikacji z wykorzystaniem protokołu Net

------------------------------------------
Rozdział 1 - Wprowadzenie do protokołu Net
------------------------------------------

Protokół Net jest prostym protokołem komunikacyjnym warstwy aplikacji, który umożliwia wymianę danych potrzebnych do przeprowadzenia symulacji.
W warstwie transportowej aplikacji zastosowano protokół UDP, dzięki czemu sami mogliśmy zaimplementować mechanizm utrzymania połączenia i retransmisji.
Każdy komunikat NetPacket wysłany przez nadawcę wymaga potwierdzenia przez odbiorcę otrzymania poprawnego komunikatu.
Większość zadań protokołu realizują odpowiednio klasa NetInterface oraz klasa potomna Watchdog. Zasada działania obu tych klas jest bardzo podobna, jednakże
każda z nich realizuje swoje zadania.

Klasa NetInterface jest implementacją interfejsu sieciowego bazującego na protokole Net. Do jej zadań należy nawiązanie połączenia z inną instancją klasy
NetInterface w aplikacji działającej na innym komputerze w sieci lokalnej, wymianie komunikatów NetPacket, przekazywanie ich do interpretacji przez inne
moduły programu, oraz sprawdzanie poprawności i potwierdzenia odebrania komunikatów. NetInterface dzięki mechanizmom potwierdzania może sam przerwać połączenie
z hostem który nie odpowiada. Tylko jeden z interfejsów (instancja klasy NetInterface) z danego adresu IP
może nawiązać połączenie z innym interfejsem znajdującym się na innym adresie IP (To znaczy: dwie aplikacje działające na dwóch komputerach w sieci lokalnej
mogą nawiązać połączenie tylko poprzez jedną parę interfejsów). Każdy interfejs posiada dwa bufory na komunikaty NetPacket: Bufor pakietów oczekujących na wysłanie
oraz bufor pakietów czekających na przetworzenie.

Klasa Watchdog, będąca pochodną klasą NetInterface czuwa nad nawiązywaniem połączeń między pozostałymi interfejsami sieciowymi (instancjami klasy NetInterface) oraz
ich utrzymaniem. Watchdog nasłuchuje na wszelkie komunikaty nowych metronomów w celu zaoferowania im połączenia z wolnym interfejsem sieciowym (jeżeli podczas
działania aplikacji wszystkie nie są już połączone z innymi), oraz sam wysyła komunikaty zachęcające inne aplikacje do zaoferowania połączenia. 

Przykładowy przebieg komunikacji z użyciem protokołu Net i użyciem wyżej opisanych klas zostanie dokładniej opisany w rozdziale czwartym.

----------------------------------------
Rozdział 2 - Budowa komunikatu NetPacket
----------------------------------------

Komunikat NetPacket (zwany dalej po prostu pakietem) jest stosunkowo prosty w budowie i nie zawiera dużej ilości danych sterujących jak ma to miejsce np. w
segmencie TCP czy pakiecie IP. Zawiera on pewną ilość nadmiarowych danych takich jak adres i port nadawcy/odbiorcy aby wyeliminować potrzebę wyciągania tych
danych z PDU protokołów warstw niższych. Budowa pakietu prezentuje się następująco: